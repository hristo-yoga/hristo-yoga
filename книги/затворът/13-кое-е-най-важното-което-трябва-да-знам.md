---
title: Кое е най-важното, което трябва да знам?
---
### Въпрос: Кое е най-важното, което трябва да знаем?

Въпросът е зададен много общо. Вероятно за всеки от вас най-важното което трябва да знае е нещо различно, но тъй като въпросът е зададен към мен, ще ви кажа аз какво мисля, че е най-важно да се знае.

Но преди да започнем, искам да споделя нещо друго:

Първо виждам, че днес в залата има много нови хора. Петя, не знам, ти предупреди ли ги? Ако не си, аз ще трябва да го направя…

И така… Обръщам се към най-вече към тези, които идват за първи път.

Знаете ли, че за да практикувате йога, не е нужно да отговаряте на някакви специални условия Няма никакви ограничения като -възраст, пол, килограми, професия, вероизповедание. Те нямат значение. Необходимо е само едно нещо – смелост. Защото да практикуваш Йога е много опасно! И знаете ли защо?

Защото Йога ще открадне всичките ви илюзии! А така нареченият нормален човек, не може да живее без илюзии. Не може да ж ивее без да го лъжат или без самия той да се самозалъгва… Така, че помислете си. Тук не се преподава "спортна" или "интегрална" Йога. Такива няма!

Има само Йога. И тя изчерпва всичко, защото Йога означава ВСИЧКО, ЦЯЛО, ЕДИНСТВО!

Така. че ако сте дошли тук под влияние на сношното шоуто на Слави с онзи смешник, който е ходил на състезания по Йога и спечелил златен медал, по-добре си вървете докато не е станало късно.

Загубите ли веднъж илюзиите си, ще стане страшно, защото ще ви останат само два възможни пътя -. Единият – да се върнете обратно в първоначалното си състояние, в лоното на илюзиите си. Но тогава с ужас ще откриете, че това вече няма да ви се отдаде. Другият - да заживеете истински, без никакви илюзии.

Не ви обещавам, че вторият ще ви хареса. На никого не съм обещавал, че ще му хареса. Но само този е начина да се освободиш от оковите на ума.

Много хора идват тук с надежда за нещо – надежда за здраве, надежда за младост, надежда за гъвкавост, надежда за дълголетие, надежда за мистика…

Тук няма да получите такава надежда, нещо повече аз ще ви помогна да я загубите. Аз съм анихилатор на всякакви надежди и ако останете достатъчно дълго до мен, аз ще ги унищожа. Затова бягайте докато е време…

Религията, политиката, рекламата се занимават с това –да продават надежди. Винаги е ставало така - надеждата за нещо, надеждата за някакво чудо – винаги е вкарвала милиони, милиарди хора в капана на надеждата… И колкото по-голяма надежда са давали на хората техните религиозни или политически водачи – толкова повече хора са хлътвали в капана и…

Пред най-близкият си приятел Йозеф Гьобелс изповядал кредото си: "Колкото една лъжа е по-тлъста, по-грандиозна – толкова е по-незабележима. И толкова повече глупаци и вяват. И чакат да стане чудото! "…

Чудото – кой не го е желал? И то многократно! Чудото в луксозната опаковка на надеждата! Няма значение как ще стане – важното е да се случи! Ако може Бог да направи някакво чудо за теб, или държавата, или който и да е.. или както във филма"Матрицата" –за час да овладееш всички бойни изкуства..

Или да спечелиш джакпота от тотото… Или…..

Всъщност всички манипулации за чудеса са били възможни благодарение само на едно единствено нещо. На една дълбоко скрита тайна. На една тайна дълбоко скривана, както от религията, така и от политиците – тайната, че ти нямаш нужда от чудеса. Защото ти вече си чудо!

Ти си се родил ЧУДО! Такова уникално чудо като теб не е имало никога преди теб, няма да има и след теб! Можеш евентуално да възразиш, че в близко бъдеще е възможножно човек да бъде клониран. Да, клонирането може да повтори твоето тяло, но ти не си само тяло! Клонирането може да копира тялото, но не и духът ти! За да копираш нещо първо трябва да го рамкираш, да го обхванеш. Духът на човека е категория от друг порядък –не можеш да копираш нещо което е неуловимо, което е свободно. А свободно е само това, което не може да се обхване, не може да се рамкира… Да, високите технологиите са хубаво нещо, но и те си имат таван, колкото и да са "високи"….. Мотото на комунизма: "Незаменими хора няма"е изродско и антихуманно! Никой не може да замени никого! Ти не си болт или гайка! Ти си уникален! Ти си чудо на Природота – но не го знаеш. Да знаеш – означава не да си го прочел, а да си го осъзнал, да си го преживял!

И понеже не го осъзнаваш – всеки може да те хвани за носа и да те води накъдето си иска. И така обиждаш и унижаваш себе си толкова много, колкото не може да го стори никой друг…

Преди месец чух, че някой задал въпроса: Дали тук не се промиват мозъци?

Въпросът не е нов. Преди 5–6 години съпругът на една от жените които идват тук, казал същото, че аз "промивам мозъците ви".

За толкова години живот се е случвало да свърша някоя и друга работа, да направя някой неща.

За някой дори съм получавал похвала. Но до този момент никой не ми беше правил такъв голям комплимент: Аз промивам мозъци! Той разбира се го казал с неприязън, но за мен е комплимент. Жалко, че много отдавна вече нито хубавите думи ме ласкаят, нито лошите ме наскърбяват. Защо казвам, че е комплимент?

Ако аз наистина можех да измивам боклуците от мозъците… Х-м… Би било прекрасно…

Да си способен да измиваш мозъците е нещо велико, защото боклуците са доста:

Различните модели на които ума подражава, без да съзнава, че го прави, без да съзнава че, подражанието е върховния убиец на ДУХА ти.

ДЕСЕТКИТЕ СТРАХОВЕ, които сковават сърцето,

ИЛЮЗИИТЕ и НАДЕЖДИТЕ, които ти пречат да живееш истински - ТУК и СЕГА!

Различните НАГЛАСИ, които ти пречат да видиш реалността

Болното въображение, което пречи на ТВОРЧЕСКОТО ти въображение!

Хилядите ЖЕЛАНИЯ които ти пречат да видиш СЪЩНОСТТА СИ!

Лудостта от постоянното "ПРАВЕНЕ"… и всички техни производни…

В сравнение с това, дори промиването на Авгиевите обори от Херкулес е като детска игра.

Благодаря, но не мога да приема, че върша такъв подвиг.

Много бих искал, но знам, че не съм успял. Но си признавам – аз съм тук точно за това. И ако успея, не да измия, а поне да изтрия като изпотено стъкло нечий мозък – ще считам, че съм си свършил работата.

Да, има вече неколцина "жертви", но по-добре е да има още…

Колкото повече, толкова… по-зле, за тези които искат да манипулират другите…

За тези, които не ви ппромиват, а ви интоксицират мозъците. Зле е за тези, които са превърнали в професия отравянето на вашето съзнание…

На мен вашите мозъци – измити или не, не ми трябват – като проблем, моят ми беше предостатъчен. Но усилията да го изчистите си струва. И въпреки, че от години говоря само това което съм преживял, няма да ви кажа "вервайте ми"!

Не искам да ми вярвате!

Искам да бъдете СМЕЛИ. И да ПРАКТИКУВАТЕ! Само с практика можете да истински да разберете за какво говоря….


А сега въпроса: Кое е най-важното, което трябва да знаем?

Доста странен въпрос. Има много важни неща които трябва да знаем. В човешки план любовта е най-важното, но аз ще избера да говоря за друго –то включва и любовта, но под друг ъгъл и засяга не само човека. То засяга не само човека, но и всяко растение, всяко животно, а и Живота като цяло. Ще говоря за енергията –въпросът за нея е фундаментален!


Най-важната черта за съществуването на всички живи системи е приемането и преработването на енергия. Без това условие Живота е немислим. Без енергия всяка система се разпада. Закона на ентропията е неумолим. За да се противопостави на ентропията всяка система трябва да поддържа определен ритъм и структура, но за всичко това първото условие е наличието на енергия. Наред със всичко друго, хармонията е израз и на достатъчно енергия. Без достатъчно енергия, хармонията, ритъма във всяка система се нарушава. Мине ли определен минимум настъпва разпадане и смърт.

ЖИВОТЪТ Е БОРБА ЗА ЕНЕРГИЯ! Без нея той загива

Какво са суровите плодове и зеленчуци? – Енергия. Какво са покълнатите семена? – кондензирана Енергия. Какво е медът? - Енергия. Защо ядем мляко, сирене, кашкавал, масло? - За Енергия. Какво е месото? - Енергия. Какво е алкохола? - Енергия. Какво са наркотиците? – Енергия… Какво представлява дихателният процес? – Производство на Енергия. Защо в студено време се обличаме дебело? – Да пестим енергията си. Защо живеем в къщи, а не на открито – за да съхраняваме енергията си. Защо на дълги разстояния ползваме транспорт? –елементарно е, но причината е пак да съхраняваме енергията си… Какво са парите? – Кондензирана форма на енергия! Енергия на която човека дава посока – към ДУХА или към порока.

Главния извод: Характерното за всяка биологична система е наличието на енергия. Тя е основна предпоставка за съществуването на системата. Без енергия тя е немислима. Без енергия тя се разпада като действаща система. Загубиш ли енергията си – загубваш и интерес към живота!

Всяка система си набавя енергия по специфичен за нея начин. При човека тя се доставя с храната и водата, но има и други източници на енергия -дишане и движение, МИСЪЛ иСЛОВО.

Прозрението на Илия Бешков: "Чрез СЛОВОТО можеш да се шегуваш, Но със СЛОВОТО не се шегувай!"….

Който се шегува със силата на словото и не го знае, е глупак, а който го знае, но го прави е престъпник!

Народа е казал: "Езика няма кости, но кости чупи"

Употребата на словото и отговорността трябва да вървят ръка за ръка.

Словото има две нива на въздействия:

Едното е смисловото, логическото и психологическо въздействие. Неговата сила, неговата енергия зависи както от този който го казва, така и от този който го слуша. Това е СУБЕКТИВНОТО въздействие на словото.

Другото въздействие има ОБЕКТИВЕН характер. То не зависи от това как го приемаш психологически, защото ти действа вън и независимо от твоето съзнание.

То е като радиaцията – без значение дали си млад, стар, здрав, болен, мъж или жена – тя ти действа на атомно равнище…

И не е зле човек да бъде по–внимателен в какво звуково пространство живее-какво говори и какво слуша?

По този въпрос съзнанието и отговорността на обществото са все още далеч под допустимото!

Киматика – това е наука, която изучава физическото въздействие на звука върху материята. Основните и изводи са:

**Звукът има структурно - и формообразуващо въздействие!**

Иначе казано, звука може да поражда, да създава структури и форми. Знаете как започва Библията: "В началото бе Словото…", т.е. звукът. Но ако той **поражда** структури и форми - това означава че той може и да **разрушава** структури и форми! Той е ЕНЕРГИЯ.

Легендата за Ерихон разказва, че когато врага обсадил град Ерихон, шест месеца не можал да го превземе. Накрая събрали 1000 войни със 1000 тръби и когато всички заедно надули тръбите… стените на крепостта рухнали…

Да, това е легенда, но тя едва ли е изсмукана от пръстите…

В казармата няма място за легенди, но в устава е забранено когато се минава по мост да се марширува, защото от енергията на ритъма моста може да се разруши.

Такива случаи е имало, и то не един или два…

Мисълта е също източник на енергия. Не говоря само за това че всяко движение е резултат от осъзната или неосъзната мисъл, че за да кажеш нещо, първо то е мисъл.

Всичко това се ражда от мисълта, но мисълта дори да не се е трансформирала в дума или действие е Енергия. Много финна, но енергия. Ако човек има много ясно съзнание, ако бъде много внимателен за какво и как мисли, ще го усети.

Енергията на мисълта се движи в две противоположни посоки: В креативна или в деструктивна посока. Между крайният израз на двете лежат хилядите варианти и нюанси. Енергията на мисълта може да създава, но може и да унищожава. И не е зле от време на време да си напомняме, че мисълта е като бумеранг – тя ВИНАГИ се връща при този който я хвърлил. Тя, дори и да не достигне до другите, винаги улучва автора си. По простата причина, че тя няма нужда да долети до главата му - защото там се е родила. Рая и ада, не са някъде горе в небесата или долу в преизподнята, те са ТУК, в главите ни… А и като си помислим, че за едно денонощие през главите ни минават средно около 12000 мисли… Хубаво мислете – какво ще си мислите..

В приемането на енергия през устата, освен храната и водата, влизат пиенето на алкохол, кафе, стимуланти, а също така и някои наркотици. Други наркотици се приемат венозно или през носа- не само като източник на преживявания, но и като източник на енергия.

Всичко това са средства за получаване на енергия, но резултата от тях е винаги различен. Различен, взависимост от това кои път ще избере човек:

Дали да съществува като относително здрава и хармонична личност или постепенно да деградира и да се разпада както физически, така и духовно.

Защо става така след като и в двата случая все се приема енергия?

За първият е ясно, когато най-общо казано човек води здравословен живот, това означава че баланса от приетата и изразходвана енергия е ПОЛОЖИТЕЛЕН. Той "харчи" по-малко енергия, отколкото приема. Това което му остава е достатъчно, както за поддържането на самата система, която е базата, така и за надстройката т.е. за духовен живот.

За един псевдоинтелектуалец, мой приятел казваше: "Той няма физическа енергия, за да води духовен живот!"

Истината е, че енергията е една, но тя има много трансформации и ако ти липсва за физическото тяло, ще ти липсва и за духа. Но ако някой е силен физически, това още не означава непременно, че е и духовен титан. Духовната енергия е най-висшата и финна енергия, за да я получиш съвсем не е достатъчно да "хвърлиш" две пържоли и литър вино в стомаха си или всеки ден да вдигаш железа във фитнесзалата. Нейното постигане е въпрос на тотална осъзнатост, на усилия от съвсем друго естество! Тя не е резултат от здрави бицепси или яки челюсти.

За втория резултат - разпадането, причината е, че енергията която се приема от алкохола, дрогата и другите изкуствени стимуланти водят не до поддържане, а до разпадане на самата система. **С времето енергията на системата да се бори срещу енергията на разрушителното въздействие на вредните вещества намалява и тя се разпада.**

Източниците на енергия са както с положително, така и с отрицателно въздействие. Основната мярка кои, какви са естественоста Нито алкохола, нито наркотиците са естествена храна. Колкото и да е банално, налага се да приемем факта, че най-естествената храна са суровите плодове и заленчуци, ядките, меда и млечните продукти. Освен това наличието на енергия е само **предпоставка** за нейното ополозотворяване. Енергията се приема в цялото тяло, но Центъра за приемане, преработване и складиране се намира в областта на третата чакра - манипура чакра. Там е Центъра. Това е нашата електроцентрала. Отнасяйте се много внимателно с него – както бихте се отнасяли с пулт на атомна подводница. Не го занемарявайте -защото така занемарявате себе си!…

Има статуи на Буда в които той съзерцава пъпа си. Мислиш ли, че ако това беше несъществено скулптурите така щяха да го изобразяват? Скулптурата като изкуство изразява най –характерното, тя не се интересува от незначителните подробности. Тя е послание предаващо най –важното което трябва да се изрази. Всички подробности се изхвърлят – те са ненужни, защото могат да разводнят и да разсеят прочита на посланието. 25 века Буда съзерцава пъпа си! Попитайте се - ЗАЩО? Векове по – късно в християнската религия е възникнало движението на исихастите – пъпогледите. В продължение на часове. в манастири или пещери те са съзерцавали пъпа си! Попитайте се – ЗАЩО?

Задавали ли сте си въпроса – защо човек трупа тлъстини първо на корема, а после и по другите части на тялото? Всеки пълнее различно – има мъжки и женски тип пълнеене. При мъжкият се заоблят раменете и се отпуска корема, при женския – появяват се "резерви" по ханша и по корема. Има също жени които пълнеят по "мъжки" и мъже, които пълнеят като жени, но при всички случай на корема се трупат тлъстини.

Обичайният отговор е обездвижването, но обездвижването не е причината, той е следствието!

Натрупването на тлъстини по корема дори и в малки дози е сериозен симптом за повреда в енергопреработващата система!

**Повреда в Енергопреработващият Център!!!**

Затова в началото споменах, че наличието на енергия в системата е САМО предпоставка, макар и ОСНОВНА за нормалното функциониране на системата. Тялото ти може да трупа много енергия, но тя си стои там - в антрето и чака да я пуснеш вътре, за да захрани както тялото, така и духът ти!

Едни от най – великите техники в Йога са УДИЯНА БАНДХА и НАУЛИ.

В популярната литература те са описани основно като техники които премахват ленивите черва, действат масажиращо и очистващо на вътрешните органи. Но те имат и друг – скрит смисъл, пазен в тайна хилядолетия и предаван само на малцина. Скрития смисъл на наули и удияна бандха е: НАУЛИ раздвижва енергията, УДИЯНА я издига нагоре.

Те помагат да се трансформира най-мощната енергия – сексуалната в духовна енергия. Уияна бандха има още едно, друго въздействие - но за него ще стане на дума по-нататък.

**Правилното изпълнение на наули и удияна бандха събужда, поддържа и увеличава енергията!!!**

Преди да тръгне към увеличаване на енергията си човек трябва да е много наясно за какво и в каква **посока** ще я използва! Тя може да го възвеси, но може и да го съсипе! Ако той е обладан от егоистични стремежи, не трябва в никакъв случай да се опитва да ги практикува, това ще бъде равносилно на самоубийство. Ако човек се освободи от егото си и разшири съзнанието си, то те ще дадат на любовта и творчеството в него **колосална енергия**!


И така. Процеса на дишане е процес на доставяне на енергия…

Накратко пътя на зареждане с енергия е този:

От носа, праната навлиза в дробовете, от дробовете чрез кръвта отива до Центъра, където се складира, а от там вече я издърпваме и ползваме за всичките си процеси – от грубо и фино физиологичните до всички нива на мисленето и немисленето (медитацията). Всичко е въпрос на енергия! …

Във Вселената всяко явление, всеки процес има явна и скрита страна.

Приемайки, най-общо казано въздух, вода и храна ние приемаме и се зареждаме с енергия по коствен път.

Но съществува и ДИРЕКТЕН път за зареждане с енергия – направо чрез Центъра!

За детето което се развива в утробата на майката, тя е НЕГОВИЯ свят - чрез пъпната връв то получава всичко което му е необходимо, с други думи то получава енергия, която осигурява животът му.

След раждането пъпната връв се прекъсва, но въпреки това чрез пъпа ние оставаме свързани със света по един много фин и ДИРЕКТЕН ПЪТ.

Областта на пъпа е областта на човешкият ни ЦЕНТЪР – геометричен, духовен, полеви.

При всякакъв вид усилия, напрежения, преживявания ние черпим енергия от Центъра си. Всяка емоция – положителна или отрицателна се усеща най-силно първо в центъра, а едва подир това в сърцето и главата. За всичко което преживяваме, правим, мислим – ние черпим енергия от нашия център.

Любовта е също израз на енергия и то на най-фина форма на енергия. Ако човек няма енергия да обича истински себе си, той не може да обича и другите, той не може да обича нищо друго. И тогава като груб сурогат на любовта се появява себелюбието, егоизма, но той не само няма нищо общо с любовта към себе си, но и нещо в повече – егоизмът води до отричане и унищожаване на живота. Любовта към себе си и другите е уважение към живота като космическо явление не само в теб, а и във всяко живо същество. И това уважение и преклонение не е абстракция - то винаги се изразява в КОНКРЕТНИ мисли и ДЕЙСТВИЯ..


Озлобените и отчаяни хора, са хора без достатъчно енергия. Енергия да обичат себе си, а успоредно с това и другите. Съзнава или не, но човек винаги проектира себе си върху света. Когато той е вътрешно деструктивен, той е и външно такъв.

Мразиш ли себе си – мразиш и другите. Обичаш ли себе си – обичаш и света.

Йога означава цялостност, неделимост. Каквото е отношението ни към нас, такова е и към света. Имаме ли енергия за себе си – имаме и за света.


Удияна бандха е **велика техника**. И думата **велика** не е просто прилагателно. Удияна бандха ти дава възможност да поемаш енергия ДИРЕКТНО ЧРЕЗ ЦЕНТЪРА СИ!	Другото име на удияна бандха е **УДИЯНА ХИПЕР ПРАНА**

При всяко усещане, че ти липсва енергия – прави удияна бандха за да се заредиш с прана!!!

Няма значение дали ще си го представяш как точно става или не. Визуализацията на процеса няма особено значение. Навлизането на енергията не е сугестивен процес. Практикуваш ли **удияна хипер прана** – енергията навлиза в Центъра ти, а от там и в цялото ти тяло, по същият начин както и когато си бил(а) в майчината утроба.

Първата разликата е, че в утробата енергията е текла по пъпната връв. Сега тази връзка е прекъсната, но **полевата връзка** на пъпа със света, с Космоса продължава да съществува. И това прави възможно директното ни захранване с енергия.

Знаете, че когато с помощта на Кирлиян фотографията се направи снимка на човешка ръка на която поради травма липсва примерно палеца, то и на самата снимка се вижда, че липсва палеца, но полето на пръстта е цяло –както на всичките останали пръсти. По същия начин – когато се направи снимка на предната част на тялото, в областта на пъпа, независимо, че той е вече затворен, се вижда ярко светещ пръстен. Това е първичният ни източник за зареждане с енергия – ние не го използваме	вече, но той си съществува! Физическият проход е затворен, но полевия продължава да работи. **Удияна хипер прана** може да те зарежда с енергия през полевия отвор на твоя пъп!!! Тази техника е гхерандха самхита!

Гхерандха самхита - на санскрит означава - **велика тайна**!

Втората разлика. В утробата енергията се е вливала без усилие от страна на детето – докато при възрастния човек това изисква усилия.


ТЕХНИКА НА ИЗПЪЛНЕНИЕ:

Преди да направиш засмукване на енергия с УДИЯНА ХИПЕР ПРАНА, трябва да направиш 400 наули –100 пъти централно наули, 100 пъти ляво и дясно наули, 100пъти въртене от ляво на дясно и 100 пъти - от дясно на ляво. Това е една серия. Можеш да правиш до 5 серии всяка сутрин, но една серия е минимума. След това през деня за поемаш още енергия, можеш да я практикуваш и в други асани:

1. Кобра на лакти - издишваш максимално и в **удияна хипер прана** разтегляш центъра.
1. Пашимонтана - същата техника.
1. Обтегач - същата техника	4. Провисване на лоста и опора на ръце – същата техника
1. Легнал по гръб, краката в лесна поза – същата техника
1. Поза "партер" /от борбата/ - същата техника
1. Асана ‘Щъркел"- същата техника, получава се много силно разтегляне на центъра.
1. Легнал по гръб, ръцете:
	1. сключени под главата;
	1. сключени над главата – същата техника.


Обичайното състояние на човека е напрегнатост – насилие в една или друга точка на мозъка или тялото. Като алтернатива следва почивката (отпускането, релаксацията).

По принцип, за да се заредиш с енергия, трябва да си релаксиран. "Отпусни мускула силата е в покоя"-този надпис е издълбан върху скала в Тибет. При удияна не само, че отпускаш ЦЕНТЪРА, но и нещо повече - задържайки го разтегнат ПРОДЪЛЖИТЕЛНО ВРЕМЕ – ускоряваш десетки пъти навлизането на енергия в тялото. Ефикасността на удияна е многократно по-голяма от класическата релаксация.

Как най-бързо и лесно можеш да се убедиш, че удияна действа?

Натовари се повече по време на практика с някоя асана и когато усетиш умора –изпълни техниката най-малко 2-3 пъти. Наблюдавай се внимателно. Сам(а) си направи извод от резултата. В последствие я практикувай при ВСЯКА форма на умора - физическа или психическа (емоционална, интелектуална).


Отначало прохода за енергията се отваря само след засмукване в удияна прана.

След време прохода остава постоянно отворен, но това не означава прекратяване на усилията, а само по-лесно навлизане на директната енергия.

#### Някой белези за работещ проход на енергия са:
- Увеличено желание за творческа дейност (мисъл и работа)
- Намалена потребност от храна
- Намалена потребност от сън
- По-дълбоко осъзнаване на всичко към което се насочи прожектора на вниманието
- Нови и по- чести погледи към стари неща. Необичайни ъгли на възприятие и осъзнаване
- Получаване на затворен кръг<br />
практиката увеличава енергията -<br />
енергията увеличава потребността от практика.


Внимание: Всяко нещо, което мислиш, казваш или правиш носи необичайно висок енергиен заряд.

Ако нещо само те е дразнило, вследствие на практиката може да предизвика избухване. Ако само си се ядосвал, сега може да се вбесиш.

Всичко което е в теб - и хубаво и лошо се повишава. Внимавай!

Преди да се насочиш към увеличаване на енергията, трябва **ясно** да дефинираш посоката на жизнената си нагласа. Тя твърдо трябва да бъде в творческа посока. Ако нагласата е хаотична, или още по-лошо, ако е преобладаващо негативна и консуматорски насочена --- огромния приток енергия ще разруши човек както психически, така и физически.


Интересен въпрос е защо човек има много ниско КПД?

Той използва само 2-3% от мозъчният си	капацитет и живее в недостиг на енергия?

Всичко към което се стремим – храна, топли дрехи и дом, транспорт, пари са все форми на съхранение и увеличаване на енергия. Но те реално не повишават енергията, а само спомагат да запазваме отпуснатият ни лимит от природата за по-дълго време.

Въпросът е да отворим кранчето максимално!!!


Най-вероятния отговор – защо природата ни е определила да живеем с намалено кранче, е за да ни предпази от нас самите – на първо място от саморазрушаване, а от там и от разрушение на Живота.

Поговорката гласи: На бодлива крава - Бог рога не дава! "Въпреки това от време на време Бог изтърва по някое говедо с рога – Хитлер, Сталин…

Природата не винаги успява да ни предпази от нас самите, но след като още не сме се самоизличили, явно като цяло тя все още води в резултата.

Отговорността да увеличиш многократно енергията си, е отговорност на първо място към теб самия, а с това и отговорност и към другите и света.

Можеш да се превърнеш в ръка на Бога, но можеш и да станеш тризъбец на дявола!

Преди да поискаш Енергия --разбери ясно защо ти е необходима! …


Когато обикновенно казваш: "Нямам време" – на по дълбок прочит ти казваш: "Нямам енергия"

Когато казваш: "Нямам воля"- ти всъщност пак казваш: "нямам енергия"

Когато казваш: "Мързи ме" – това значи: " Нямам енергия "

Когато казваш: "Убеден(а) съм, че да практикуваш йога е много хубаво, но нямам желание " – това в превод е пак същият рефрен – "Нямам енергия".

Всичко изисква енергия – мисли, думи, действия.

Всичко е въпрос на енергия, но най-много Е е необходима за ТОТАЛНА И ПОСТОЯННА ОСЪЗНАТОСТ. Защо тя се постига изключително трудно?

Обикновено ПОСТОЯННАТА осъзнатост е фрагментарна. Тя не е тотална.

ТОТАЛНАТА пък е моментна. Тя не е постоянна.

Постигнеш ли тотална и постоянна осъзнатост – значи си постигнал състоянието БУДА. Станал си БУДА.

Гуатама Буда е казвал: "Ако можеш в продължение само на един час да наблюдаваш дъха си НЕПРЕКЪСНАТО, значи си вече просветлен "

Опитай се и ще се убедиш, че това съвсем не е лесно – в продължение само на един, но на цял час да наблюдаваш непрекъснато и тотално само дъха си. Не трябва нито за миг вниманието да се отклонява в друга посока. Не е невъзможно, но е много трудно да задържиш вниманието в една точка. И не просто вниманието да е постоянно, но да е и тотално. Това изисква много енергия. А за два часа? За цяло денонощие? А за цял живот?

Евентуалния скептик би могъл да възрази: "От какъв зор ми е необходимо да бъда тотално и непрекъснато осъзнат?"

"Зорът" идва от факта, че когато спим ние не осъзнаваме живота си. Когато сме полуосъзнати – полуосъзнаваме и стойността и смисъла на Живота си.

Истинския Живот се измерва не с години, а с осъзнатост. Годините може да са много - но ако тоталната и постоянна осъзнатост е била малка или изобщо липсва, значи човек не е живял. Само е вегетирал

Родил се е.

Ходил е на училище.

Работил е.

Печелил е пари.

Възпроизвеждал се е.

Но не е живял.

Човек е толкова жив - колкото е осъзнат! Другото е сън в будно състояние.	Болшинството от хората напускат този свят с болка. Смъртта е огромен шок. В повечето случаи, миг преди края, за части от секундата човек вижда целият си живот си като лента. И обикновено това е мига на истинското събуждане, мигът на пълното и тотално осъзнаване на живота си.

И на неговия смисъл.

Ужасно е да се събудиш едва в последният си миг!

Направи го още СЕГА! В този миг!

ИМАШ ЛИ ЕНЕРГИЯ - ИМАШ ВСИЧКО!

---
title: Осъзнавам, че насилието е…
---
### Въпрос: Осъзнавам, че насилието е фундаментален проблем и без неговото разрешаване, всички други решения са епидермални. Има ли техники за освобождаване от насилието?

По принцип всяка ПРАВИЛНО изпълнена асана, пранаяма или медитация довежда до частично или цялостно освобождаване от насилието. Под правилна практика разбирай, че каквото и да правиш, трябва да си в състоянието на Ахимса. Обикновенно човек се върти в омагьосан кръг – хем е напрегнат и хем е в състояние на насилие.

#### За да се отпусне трябва да влезе в Ахимса, но за да влезе в Ахимса, пък трябва да се отпусне.

Излизането от на кръга започва с ОСЪЗНАВАНЕ. Първото, което трябва да се осъзнае е, че най-мощния извор на насилие е нашия ум. Не смесвайте Ума със Съзнанието, това са две различни неща. За това ще стане дума друг път, но засега се опитвайте първо да осъзнаете това: *Човешкият ум, при всичките си плюсове които има, е едновременно и фабрика за насилие!*

Умът и тялото са много тясно свързани. Умът е най-финната част от тялото, а тялото е най-грубата част от ума. Най-лесно можем да въздействаме на ума, като въздействаме върху тялото. Затова за да успокои и овладее ума, Йога използва тялото като инструмент.

Есто и първата техника - класическа релаксация:

В добре затоплена стая (ако е студено), 2-3 часа след храна или преди нея, облечете свободни дрехи, постелете едно одеало сгънато на 2 или 3 ката на пода и легнете. Трябва да сте сами в стаята и да не бързате за никъде. Направете най-елементарна релаксация.

*Първи етап:* Насочете вниманието към левия си крак и меко, но категорично му заповядаите "Ляв крак - отпусни се! Кости, мускули, кожа, нокти, косми - отпуснете се!" После насочете вниманието си към десния крак като повторите същото. Към лявата ръка, към дясната ръка. Към тялото: "Тяло - отпусни се! Вътрешни органи (може да ги изброите), кости, мускули, кожа, косми - отпуснете се! Дишане - отпусни се. И меко насочете вниманието си към влизането и излизането на дъха, но без да го контролирате. Така останете около десет минути.

Когато установите, че сте максимално релаксирани, насочете вниманието си към областта на пъпа. В Йога той е известен като зона, в която се намира Центъра на човека. Там е нашата енергийна централа, но там е и мястото, където се концентрират всички форми на НАСИЛИЕТО.

И така, насочете вниманието си в тази зона и отбележете какво е състоянието й. Ако сте успели да се отпуснете напълно, ще усетите приятна релаксираност и блаженство в цялото тяло, включително и в Центъра си. Направете "снимка" на състоянието си.

*Втори етап:* Без да променяте положението на тялото си, със затворени очи, си представете критична ситуация, в която да се вживеете максимално – например – пожар, който е обхванал целия апартамент и единствения изход за спасение е да се спуснете от осмия етаж по водосточната тръба. Вживейте се максимално в ситуацията, забравете, че сте в стаята и лежите спокойно. Нямате фиксирано време, в което трябва да се вживеете. Вие сте просто вън, висите на тръбата… дори на едно място тя се отпаря от стената… скърца заплашително… кракът ви се подхлъзва и, о-о ужас за малко да полетите надолу! Тръбата е хлъзгава… остават още шест етажа… Импровизирайте. Дайте воля на въображението си…

В един момент спрете и насочете **отново** вниманието си към "центъра". Направете втора "снимка". Усетихте ли разликата? Ако все още разликата между двете състояния е незабележима - повтотете отново последователно: релаксация и въображаема опасна ситуация…

Най-вероятно още от първия път ще установите разликата. От въображаемата ситуация центърът ви се свива. Той реагира така, както би реагирал и на действитвлната ситуация.

Продължавайте не само с тази техника. Свикнете да се наблюдавате. Ще установите, че **Центърът ви реагира и на най-малките мисловни проблеми.**

Taзи техника е доста крайна, но тя ще ви помогне да усещаме Центъра си. Обичайно в критични ситуации, ние казваме: "Коремът ми се сви на топка!" И хубавото и лошото първо го усещаме с корема. Между другото още 1934 година един немски учени са открили, че освен главен мозък, човек има още един мозък - в корема и той наброява около 70 милиона нервни клетки. Откритието е било пренебрегнато и почти забравено, но преди осем години е преоткрито наново. А много хилядолетия преди тях Йога говори за това.

*Когато видял за първи път бъдещата си жена, мой приятел каза: "Още докато я видях и коремът ми се обърна. Сякаш кон ме ритна в стомаха." После се оказало, че и тя е усетила токов удар под лъжичката…* Но да не се отклонявам.	Центъра е чувствителен не само към шокиращи преживявания или представи. Той е чувствителен и към най-малките промени. Следващата техника ще ви помогне сами да установите това:

Първата част на техниката е като предната – правите пълна релаксация и след десетина минути, пак правите "снимка" на състоянието си.

Втората част: Нищо не си предсавяте, само ОТВАРЯТЕ ОЧИ и леко се оглеждате 2-3 минути. Направете повторна "снимка" на състоянието си. Първият път може да не успеете да видите разликата в състоянията. Но ако сте настоятелни, рано или късно ще усетите че дори само отварянето на очите и движението им създава напрежение в Центъра. Затова ще трябва да се потрудите повече време, но си заслужава. Ще установите, че не става въпрос за самовнушение, а за обективна промяна, за която обикновенно нямаме и представа. Ще установите, че:

#### Всяко насилие, независимо от вид и произход се трупа в Центъра

и оттам вече удря стомаха, сърцето, главата или бъбреците… Да се научите да го усещате е първата и най-важна стъпка. После може да използвате различни методи да се освобождавате от него, защото когато имате насилие в себе си, вие не живеете истински. Истинският живот е живот без насилие във вас.

Ще направя още едно уточнение. Междувременно някой попита стрес и насилие не са ли едно и също?

Вече стана на дума, че вместо стрес е по-правилно е да говорим за дистрес, но тъй като е много по-популярно той да се нарича стрес, (вместо правилното –дистрес)-и аз ще използвам понятието стрес.

И така. Стресът е насилие, но не всяко насилие е стрес. Много от насилията не се разчитат като стрес – например неправилното хранене е насилие над тялото, но ти не го рачиташ като стрес. Същото е и с цигарите и алкохола. И с още много други неща в живота…

Стресът се явява в екстремални ситуации. Когато те не съществуват-стрес няма. Насилието съществува винаги - то е свързано с работата на ума.

Преди време ме посети мой познат и ми разказа за последното си премеждие. На път за Германия пътува с кола. Сложна ситуация, катастрофа, той на косъм се разминава със смъртта. Като се прибира жена му го води на баба да го веси. И ми обяснява как му омотала двата крака с дълго шалче, закачила го с кука и с помощта на макара го обърнала с главата надолу. "Като ме провеси - каза той - сякаш нещо лепкаво изтече от мен!" Засмях се, а той се засегна: "Не се смей, сериозно ти говоря!"

-&nbsp;Извинявай - казах му - не ти се смея, просто ти се радвам. Това, което казваш е така. Само, че това, което не знаеш - не само ти – е че всеки от нас, без да е катастрофирал, ако се обърне с главата надолу, винаги нещо ще изтече. Защото ние всеки ден събираме насилие, но не го осъзнаваме. Съзнаваме го само когато мине някаква граница – например след такава стресова ситуация, като твоята. Но в ежедневието – не, нищо не осъзнаваме.. Без да си преживял катастрофа днес, дори денят ти да е минал напълно нормално, в теб се трупа насилие. Може да не си се спречкал с никого, да не си имал никакви отрицателни преживявания - то се събира. И не е необходимо да се превръщаш в хипохондрик, човек който постоянно си търси болести, достатъчно е да почувстваш разликата в Центъра си сутрин и вечер. Не, че сутринта Центъра ти е съвсем чист, но сутрин си по-спокоен, малко или много от съня си се възстановил, затова и често повтарям, че:

#### Йога, сутрин - освежава, вечер - освобождава!

През деня умът ти трупа насилие върху насилие. И повечето от тях не ги осъзнаваш. Защото ние осъзнаваме една нищожна част от това, което възприемаме. Освен това е и невъзможно ума да осъзнае всичко. Например: вървиш по улицата и виждаш някакъв мъж със зелено яке или висока и тъмнокоса жена, която води куче. Нищо. Минават и заминават. Но ти не можеш да знаеш как тези картини се асоциират с всичко, което е в мозъка ти. Съвсем на посока казано, без да дава отчет на ума, мозъка ти може да го асоциира с неприятна случка от преди години или филм, който си забравил. Ние не можем да знаем всичко. И това е част от смирението ни пред живота. А и не е необходимо. Но можем да се освобождаваме от отровата на насилието. За това съществуват голям брой техники, но ще споделя тези от моята практика, а ти можеш да си избереш други или сам да си изобретиш нови.

Ще опиша най-ефективните техники за освобождаване от насилието, като припомня, че тази книга няма за цел да бъде техническо ръководство по Йога. Има вече десетки прекрасни издания. Целта ми е да споделя неща, които засягат ДУХА на Йога, нейната най-съществена част. Другото се учи - но това трябва да се усети.

Сещам се за една история:

Завършват абсолвенти от художествената академия. И от всеки от тях се представя с най-добрата си картина в аулата на академията. Това са дипломните им работи. От тях ще стане ясно кой какво е нучил за пет години… И дали ще вземе диплома?… Преподавателите начело със със знаменития Илия Бешков минават от картина на картина. Бешков мълчи. Другите също. Студентите на тръни очакват коментар за работите си. От време на време Бешков приближава някоя картина съвсем близо и я духа лекичко, като замръзено стъкло. Един от студентите не издържа и пита: "Това защо?" Маестрото посочва една от духнатите картини и казва: "Погледнете хубаво! Композиция има ли? –Има. Сюжет има ли? –Има. Грамотен колорит има ли? - Има… Има, има… ама душа няма. Душа! Затова духам, да им дам живот!"

Така е и с Йога - няма ли го Духа, другото се превръща в сценични атрибути.

### 1. Сиршасана (стойка на глава)

От 84 000 000 пози, тя е номер едно, царицата на позите. Не, че някой ги е броил - 84 000 000 е символично число, то е все едно да кажеш безкрайност. Осемдесет и четири милиона пози подсказват, че вариантите на позите са неизброимо много. Но от тях, сиршасана е първата. И то с основание. Освен всички положителни въздействия върху мозъка, сърцето, долните крайници и пр., тя има силно освобождаващ ефект от насилието.

Казвам "насилие" за по-кратко, но когато се каже насилие, трябва да разбираме всички форми на насилие - осъзнати и неосъзнати, външни и вътрешни, абсолютни и относителни, физични, емоционални, интелектуални, психотронични и резултатите от техните комбинации и рекомбинации. Дори след кратко практикуване на стойка на глава (стига да нямате противопоказания - високо кръвно, наднормено тегло и пр. ) ефектът от изтичане на "нещо лепкаво" се усеща. И не е необходимо да се стои минути. Първо, не забравяйте, че не трябва да има насилие когато я правите. **Внимание! Умът е опасен – той може да превърне в насилие дори и освобождаването от насилие!!!**

Второ, ефектът на "изтичане" се проявява мигновено. Не се старайте да задържите повече отколкото ви е ПРИЯТНО! По-добре да вдигнете три пъти и примерно да задържите три пъти по десет секунди, отколкото веднъж цяла една минута.

Сиршасана с право носи името царица. Освен че те освобождава, тя те и освежава. Все едно, че си изпил 2-3 кафета.

На времето Джон Кенеди провеждал много дълги заседания със сътрудниците си. С часове. През малките паузи, всички отивали в бюфета да се ободрят с кафе или напитка, само президента влизал в кабинета си. След 10 минути се появявал и подновявал съвещанието. Веднъж един от сенаторите закачливо подхвърлил: "Господин Президент, не е честно, след всяка пауза да изглеждате толкова свеж и бодър, сякаш токущо започваме. Ще ни издадете ли каква марка кафе пиете?" - "Не пия кафе, от години тренирам Йога! Пет минути стойка на глава, пет минути релаксация и съм готов!"

Когато ви говоря за Джон Кенеди или която и да било известна личност, моля, не го приемайте като реклама на Йога. Просто използвам някоя история за илюстрация. Нищо повече. Знам, че има книги по Йога, където умишлено се изброяват знаменити личности, занимаващи се с Йога. Причината е ясна. И много елементарна. Такива автори подценяват интелигентността на читателя, те го подтикват не към следване, а към подражание. В общи линии сугестията звучи така: Нилс Бор, Ехуди Мнухин, Мадона практикуват Йога, а щом те практикуват, трябва и ти да им подражаваш. Затова ако сте се запътили към Йога, защото някой гений или звезда я практикуват - спрете се. Това, което иска от вас Йога е да следвате себе си, а не някой друг.

Много важно, че еди кой си практикувал. Вие знаете ли какви точно са разбиранията и мотивите им за йога?. И дали това, което практикуват е Йога? Или модна тенденция? Ако започнете заради Мадона, а утре тя се откаже и вие ли ще го направите? (Докато работех върху оформянето на книгата, Мадона вече смени амплоато си – заряза йога и сега вече е фенка на еврейската Кабала).

Съзнавам напълно трудността на това, към което искам да ви подтикна. Най-трудно е да се ориентираш в обстановка без външни опорни точки, но това е и шанса ти да се обърнеш навътре. А това е смисъла на Йога – да намериш себе си, а не цигулката на великия Менухин или бельото на Мадона…..

Още по-добре ще усетите разликата, ако сутрин и вечер практикувате ширсасана, наред с обичайния комплекс отасани и пранаяма.

Народната мъдрост е кристализация на многогодишни наблюдения. Когато някой се уплаши, бабите му казват: "Прескунди се и пийни малко вода, ще ти мине". Уточнение - да се прескундиш е турцизъм – и означава да се превъртиш, да направиш на земята кълбо напред.

Каква е логиката на този съвет?

През 60-те години на миналия век американският лекар Уилям Райт изучавал живота на племена в джунглата на Африка. За едно от племената чул предание, че щаманът им можел да убива с думи. Силно заинтригуван от това, той решил да провери по-задълбочено тези слухове. Натоварен с малки подаръци, потеглил към селото. Първоначалния скептицизъм на племето се стопил и те постепенно го приели да живее сред тях. Два месеца след пристигането му, един младеж от селото, без знанието и разрешението на старейшините насила отмъкнал за жена девойка от съседното племе и убил невръстният и брат, който се опитал да я спаси За подобна постъпка присъдата била само една - смърт. Затворили осъдения в тясна кочина и шаманът започнал обреда за викане на великия дух. В продължение на 36 часа - денонощие и половина той непрекъснато обикалял около осъдения и пеел без да спре заклинание след заклинание. Само в движение, от време на време му подавали вода и по малко храна. На осъдения - нищо. На втория ден сутринта, на поляната между колибите, цялото село насядало в голям кръг. В средата докарали осъдения. Срещу него седнал шаманът. По негов знак донесли паница с месо. Младежът се нахвърлил да яде. След десетина минути започнал да се гъчи и паднал запенен, а малко по-късно бездиханното му тяло се отпуснало на земята.

Д-р Райт, който мълчаливо наблюдавал всичко, скептично промърморил: "Да. Така и аз мога да убивам с думи.", убеден, че момъка е бил отровен. Но в следващия момент шаманът се пресегнал и доизял всичко. Явно, за да покаже, че не той, а великият дух е изпълнил присъдата.

Силно заинтригуван да разкрие мистерията, докторът помолил при следващия такъв случай да му предадат убития за изследване. Въпреки видяното той не могъл да приеме, че това е истинската причина. Шаманът отказал под предлог, че великият дух ще се разсърди, но някрая щедрите подаръци на доктора променили мнението му. След няколко месеца - нов случай. Резултатът - същия, но междувременно д-р Райт вече си осигурил въртолет и след смъртта на осъдения, той го откарва в болница на най- близкият град. Прави аутопсия и удивен открива, че смъртта е настъпила в следствие на анемия, на липса на кръв в мозъка. А преди това от омагьосаната жертва не била капнала дори и една капка кръв! Постепенно загадката му се изяснила:

1. За туземците шамана е човешкото въплъщение на боговете. Думата на шамана е била закон – всеки от тях вярвал, че каквото и да каже шамана, то е истина. И ако каже на някой, че ще умре, това ще стане. Но за доктора това не може да се обясни всичко.

1. Съвсем естествено е за човек, който знае, че ще умре да изпадне в стрес. При това затворен в клетка, колкото е тялото му. Той не можел дори да се движи.

Какво става при стрес? При стрес кръвта отива в ръцете и краката. Това е биологична реакция когато си в опасност – трябва или да се биеш или да бягаш. Затова и там ти трябва най-много енергия, хормони, кръв. Но когато си неподвижен кръвта остава трайно преразпределена в крайниците (Ако ви се е случвало рязко да се уплашите, за секунди главата ви изстива, изпразва се). При това положение нормалното оросяване на мозъка рязко се влошава. А той е много деликатен и капризен орган. Тежи само около 1300 г, т. е около 1/50 част от тялото, но за да работи нормално му трябва повече от 1/3 от цялото количество преработена кръв. Освен това мозъка е в най-високата точка на тялото. Сърцето трябва да преодолява и гравитацията (сравнихте ли с позата сиршасана –при нея гравитацията не затруднява, а улеснява кръвоснабдяването на мозъка). При това положение мозъкът работи в ужасен режим. Като капак при стрес кръвта се СГЪСТЯВА, цялото тяло се дехидратира, а номално водното съдържание на мозъка е повече от осемдесет процента! От цялото тяло, той е най-чувствитвлният орган към липсата на вода! И най-уязвимия! (Затова бабите казват - пийни си вода). Но на осъдения вода не дават. И когато след 36 часа му дадат не отрова, а храна - само месо, без вода, още първите хапки предизвикват хидростатичен шок и мозъкът се обезкървява и умира. При наличие на цялата кръв в тялото!

Може да направите връзка, защо Йога препоръчва да се пие по 6-8 чаши вода на ден (те не само прочистват храносмилателната система) и да се прави сиршасана- защото без да сме в ролята на осъдения туземец, ние всеки ден многократно изпадаме в същите състояния - разликата е само количествена, не и качествена. Има подпрагови и надпрагови усещания. Когато едно усещане стигне до ума ни, то става надпрагово, но останалите 98-99% от въздействията остават подпрагови, ние не ги усещаме, но въпреки това те ни влияет!

### 2. "Шиваасана".

Другата техника за освобождаване се нарича Шиваасана, защото ако стойка на глава е царица, то тази не е просто цар, а бог на позите, затова и име и е Шиваасана. Тази техника притежава всички достойнства на сиршасана, плюс нещо, което на сиршасана и липсва, нещо, което е недостатък и на всички останали пози - те не преодоляват натиска на гравитацията. Дори в стойка на глава гравитацията на Земята те натиска! В тази – гравитацията те разтегля!

Позата е малко сложна за изпълнение, но всички усилия се изплащат с огромни дивиденти. И така. Необходим ви е здраво закрепен лост. Но да е монтиран у дома - апартамент или къща, най-удобно е вътре. Може да се закрепя по различни начини на две отсрещни стени, на една стена, на стена и таван, само на таван - вариантите са много. Може да се покрие с прахово боядисване, за да стои естетически добре. Височината на лоста да е такава, че когато най-високият от семейството се хване, пръстите на	краката да не опират в пода. Поставянето и използването на този уред е една нова култура за цялото семейство.

Какво имам предвид? Обикновено човек не може да забележи два вида явления - безкрайно малките и безкрайно големите. Към вторите спада и гравитацията. Ние се раждаме, живеем и умираме в гравитацията. Затова и не я забелязваме. Но тя постоянно действа върху нас. Ние сме постоянно в някаква степен "свити", натиснати от нея, но не го осъзнаваме. От друга страна между ума и тялото има много тясна връзка.

Умът на човека е в състояние на постоянно "ПРАВЕНЕ", в постоянна активност, а тялото или част от него са винаги в някакво свито, съкратено състояние. И за нас това е нормално. Нормално е, но само наполовина. Нормалността изисква баланс между "правене" и "неправене" (изключване на ума) от една страна, а от друга - между свиване и разтягане на тялото. Ако тялото е винаги свито, то и умът е винаги в състояние на "правене". Непрекъснатото "правене" е и насилие!

При разтягане на тялото - но без да се насилваме - отиваме в другия край на скалата, отиваме към уравновесяване. Умът и тялото са свързани - започне ли да се разтяга тялото - умът започва да намалява оборотите и да изключва. Случи ли се това с теб, ще разбереш за какво говоря..

Това, което трябва да направиш е много лесно. Поемаш въздух с пълни гърди, хващаш се с две ръце на лоста и сеотпускаш да висиш. Държиш колкото ти е приятно и после… отново. Когато и колкото пъти на ден имаш възможност. Изглежда много просто и лесно и това може да те подлъже да го подцениш. За да твърдя, че може да го подцениш… имам наблюдения. Ако човек има проблеми с напрегнатата си нервна система или тялото и му препоръчаш много скъпо лекарство или да си купи "Гладиатор" за 4000 лв. и той има възможност, ще го направи. Но ако му кажеш: Монтирай си един лост у дома и прави това и това –много е вероятно да го подцени

Причината? Твърде е евтино и лесно, за да е вярно и хубаво… Само, че за едно нещо казваме, че е просто не защото то е, а защото ние го мислим за такова. И то без да сме опитали! Една твърде характерна черта на човешкия ум – да прави прибързани изводи само на базата на умозрителни заключения

Преди време на мой приятел, бивш спортист, 45 годишен, му предложих същото: Само да се хване на лоста, да поеме въздух и да се отпусне за малко. Причерня му от дълбокото дишане и изненадан каза: "Добре, че опитах, за да разбера колко съм зле."

Кокото до лоста, на шега съм казвал, че всеки средностатистически българин - дето като върви и не събира чергата - може да си го направи.

Другата необходима част за изпълнението на асаната са висенките - две парчета от кече със здраво зашити към тях метални шини-куки, и по два колана за стягане над глезените. С тях се закачаш на лоста и се спускаш надолу с главата. Тялото е в тотална релаксация - от пръстите на краката до пръстите на ръцете, които висят надолу. От 30 до 60 секунди са напълно достатъчни вечер преди хранене. Усещането за изтичане се появява в момента, в който се отпуснеш цялостно. Противопоказания: хипертоници и хора с много високо наднормено тегло. На първо време за тях е достатъчно да висят с краката надолу - малко по малко килограмите се стапят, защото това регулира всички процеси в човека като цяло. Ставаш все по-спокоен, по-малко ядеш, по-добре спиш, по-си бодър, а се отразява добре и на други, по-интимни сфери. Но основното въздействие е върху уравновесяването на ума.

Практикувам Йога от 38 години, експериментирал съм стотици техники, но по-ефикасна поза за моментално изчистване от стреса не съм открил. Като казвам открил, това не означава, че имам претенции за авторство. Вероятно мнозина са стигнали до тази находка, това няма никакво значение. Преди година един познат като ме видя да вися вметна, че това било древна техника, описана от Карлос Кастанеда за "спиране на света" - разбирай за спиране на ума, преподавана от Дон Хуан, само че не с висенки, а изрязвали дупка в дъното на чувал, през която прекарвали главата на ученика, а долу при краката, вързвали чувала и го вдигали с въже на някой клон, като го оставяли така да виси с главата надолу. Явно, че както се казва всичко ново е добре забравено старо.

Важното е, че техниката има изключително въздействие.

На лоста могат да се правят и други пози, но те са за напреднали и съвсем не са задължителни.

### 3. Релаксация

Описана по-горе – Изпълнява се по гръб или по лице. Подпомага да се освободиш от насилието както в центъра си, така и от периферните му натрупвания в крайниците.

### 4. Разтягане

Разтягането на центъра и освобождаването от насилия става в три посоки:

1. **Навътре чрез Удиана бандха.**<br /><br />Застанете с широко разтворени крака, коленете присвити, дланите притиснати към бедрата, погледът насочен към корема. Издишайте максимално, свийте брадичката към гърдите и блокирайте поемането на въздух. Направете движение на вдишване с гръдния кош без да поемате въздух, при което корема се изтегля навътре. Задръжте така, колкото ви е приятно. Колкото по-навътре влиза диафрагмата, толкова е по-приятно. Когато трябва да вдишате, отпуснете корема надолу поемете нормално въздух, направете няколко спокойни вдишвания и издишвания и повтаряте удиана бандха 10-15 пъти.<br /><br />Подготвителният вариант се състои в това, че диафрагмата не се държи навътре неподвижна, а се правят помпещи движения навън и навътре, колкото ви е приятно - 10-20-30, може и повече, на едно задържане. Броят на задържанията е ориентировъчен 10-20 пъти. Обикновено се посочва ефекта на Удиана бандха върху храносмилателната система - лекуване на лениви черва, подобрява се храносмилането, освобождаване на газове от стомаха, т. е. тя нормализира процесите в храносмилателната система и има хигиенно действие, но основният акцент пада върху центъра, което води по психофизическо освобождаване от насилието и подпомага зареждането с енергия.

1. **По линията на коремната стена** чрез кобра на лакти Техниката на изпълнение е следната: <br /><br />Лягате по корем, краката прибрани, ръцете свити в лактите до тялото. Повдигате тялото на лакти. Правите пълно вдишване, с ръцете изтегляте тялото напред, главата назад, а брадичката нагоре. Акцентът пада не толкова върху извиването на гръбначния стълб, а върху разтягане на предната част на тялото - от шията до пубиса, срамната кост, като най-силнои приятно е усещането в центъра, в областта на пъпа. Връщате, почивате си 15-20 секунди и отново разтягате от 5 до 8 пъти. Разбира се, всички цифри са условни - всичко зависи от вашето усещане - първото нещо е да ви е приятно, да се наслаждавате. Увеличаването на времетраенето идва по естествен път.

1. **Навън чрез издуване на корема** в Кобра с изправени ръце.<br /><br />Когато сте овладели кобра с изправени ръце, (а това означава, че ви е приятно да стоите в нея, ) издишате максимално. След пауза правите пълно йогийско дишане и задържате дъха. Блокирате глотиса с брадичката, за да не издишате и връщате въздуха в корема, като го издувате максимално напред. Все едно, че с две ръце избутвате коремната стена отвътре навън. Задържате колкото ви е приятно, после издишате и лягате долу в релаксация за 10-20 секунди. Правите го неколкократно.
